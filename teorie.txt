Principiul lucrării: 


    Protecţia catodică cu anozi de sacrificiu este o metodă de protecţie (electrochimică) 
împotriva coroziunii ce se aplică construcţiilor metalice în contact cu solul, apa marilor, sau 
atmosfera (conducte de oţel pentru transportul fluidelor, stâlpi metalici de susţinere, 
rezervoarele, cazanele, coloanele de extracţie, cablurile etc.). Protecţia catodică constă în 
modificarea potenţialului de coroziune al sistemului metalic de protejat spre valori atât de 
negative, încât coroziunea să nu mai poată avea loc.  

    Protecţia catodică cu anozi de sacrificiu se realizează practic prin fixarea pe suprafaţa 
metalică de protejat a unor bare, plăci, benzi metalice speciale, denumite anozi de sacrificiu, 
sau anozi solubili, sau anozi activi. Anozii de sacrificiu sunt alcătuiţi dintr-un metal sau aliaj cu 
potenţial de coroziune în mediul dat mai negativ decât al metalului de protejat. De exemplu, 
pentu protecţia sistemelor pe bază de Fe se folosesc Zn, Al, Mg şi aliajele lor.  



Scopul lucrării: 


    În  lucrarea experimentală se vor măsura cu un voltmetru electronic 
tensiunile electromotoare (t.e.m.) ale fierului neprotejat şi ale  Zn, Al, Cu suprapuse pe rând pe 
fier faţă de electrodul de referinţă Ag/AgCl. Comparând semnele şi valorile potenţialului de 
electrod al fierului şi al fierului legat cu Zn, Al şi Cu faţă de electrodul de referinţă se va pune 
în evidenţă ce metale pot fi utilizate ca anozi de sacrificiu. 